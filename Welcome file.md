<h1 id="tips-voor-een-slank-en-gezond-2025">10 tips voor een slank en gezond 2025</h1>
<p><img src="https://www.nederlandslank.nl/hs-fs/hubfs/1%20Year%20=%20365%20Opportunities%20written%20on%20desert%20road.jpeg?width=680&amp;height=454&amp;name=1%20Year%20=%20365%20Opportunities%20written%20on%20desert%20road.jpeg" alt="goede voornemens"></p>
<p>In dit artikel geven we een aantal kleine tips die een groot effect op de gezondheid hebben. En ze zijn makkelijk vol te houden! Doe jij mee?</p>
<p><a href="https://www.nederlandslank.nl/afvallen/goede-voornemens#een">1 – Ga lekker slapen en wordt productiever</a></p>
<p><a href="https://www.nederlandslank.nl/afvallen/goede-voornemens#twee">2 – Positief effect van flink doorstappen</a></p>
<p><a href="https://www.nederlandslank.nl/afvallen/goede-voornemens#drie">3 – Een fles water op je werkplek</a></p>
<p><a href="https://www.nederlandslank.nl/afvallen/goede-voornemens#vier">4 – Kruid je eten lekker</a></p>
<p><a href="https://www.nederlandslank.nl/afvallen/goede-voornemens#vijf">5 – Bereidingstechniek veranderen</a></p>
<p><a href="https://www.nederlandslank.nl/afvallen/goede-voornemens#zes">6 – Wat je niet in huis hebt, kun je ook niet eten</a></p>
<p><a href="https://www.nederlandslank.nl/afvallen/goede-voornemens#zeven">7 – Contact verbetert je mentale gezondheid</a></p>
<p><a href="https://www.nederlandslank.nl/afvallen/goede-voornemens#acht">8 – Begin de dag met een kiwi</a></p>
<p><a href="https://www.nederlandslank.nl/afvallen/goede-voornemens#negen">9 – Eet eens noten en zaden in plaats van vlees of kaas</a></p>
<p><a href="https://www.nederlandslank.nl/afvallen/goede-voornemens#tien">10 – Ga mediteren</a></p>
<p><a href="https://www.nederlandslank.nl/afvallen/goede-voornemens#voornemens">Tips om je gezonde goede voornemens vol te houden</a></p>
<p>We beginnen al niet moeilijk:</p>
<h2 id="–-ga-lekker-slapen-en-wordt-productiever">#1 – Ga lekker slapen en wordt productiever</h2>
<p>Slaaptekort komt veel voor en om alsnog een beetje puf te hebben worden er regelmatig koffie en supplementen genomen. Maar energie krijg je ook door eerder naar bed te gaan. Meer dan van een handje pillen dus. Probeer bijvoorbeeld een half uur of een uur eerder te gaan slapen. Dan word je vrolijker en uitgerust wakker en het is goed voor de gezondheid, de <a href="https://pubmed.ncbi.nlm.nih.gov/10543671/">hormoonbalans</a> en je bent veel productiever. Bovendien is slapen heerlijk.</p>
<p>Zo <a href="https://pubmed.ncbi.nlm.nih.gov/17969465/">presteer</a> je vele malen beter.</p>
<p><img src="https://www.nederlandslank.nl/hs-fs/hubfs/slapen%20en%20afvallen.jpg?width=680&amp;height=453&amp;name=slapen%20en%20afvallen.jpg" alt="slapen en afvallen"></p>
<h2 id="–-positief-effect-van-flink-doorstappen">#2 – Positief effect van flink doorstappen</h2>
<p>Regelmatig wordt benoemd hoe belangrijk beweging is. Het geadviseerde minimum is 10.000 stappen. Recenter <a href="https://www.nu.nl/gezondheid/6017610/hoogleraar-je-hoeft-geen-tienduizend-stappen-te-zetten-om-fit-te-blijven.html">onderzoek</a> toont aan dat als je per dag driemaal tien minuten stevig doorwandelt, je hetzelfde effect krijgt als met 10.000 stappen. Dus je hoeft minder te werken voor hetzelfde resultaat! Ideaal toch?</p>
<p>Begin je nieuwe jaar met <a href="https://www.nederlandslank.nl/afvallen/afvallen-door-wandelen">wandelen</a>. Dat zorgt er ook voor dat hart- en vaatkwaliteit flink omhoog gaan.</p>
<h2 id="–-een-fles-water-op-je-werkplek">#3 – Een fles water op je werkplek</h2>
<p>Men vergeet regelmatig om voldoende <a href="https://www.nederlandslank.nl/blog/de-functies-van-water">water</a> te drinken. Uit verveling wordt op kantoor veel koffie gedronken en snoep gegeten. Zorg voor een gevulde waterfles op het bureau. Zo heb je aan het einde van de dag makkelijk meer dan een liter <a href="https://www.ncbi.nlm.nih.gov/pmc/articles/PMC6315424/">water</a> gedronken. Als je genoeg water drinkt heb je minder trek omdat je vaak het verschil tussen trek en dorst niet opmerkt. Drink ook voor je maaltijd een groot glas water. Zo zit je sneller vol en eet je minder.</p>
<p><img src="https://www.nederlandslank.nl/hs-fs/hubfs/water%20drinkenn-1.jpg?width=680&amp;height=453&amp;name=water%20drinkenn-1.jpg" alt="water drinken"></p>
<h2 id="–-kruid-je-eten-lekker">#4 – Kruid je eten lekker</h2>
<p>Kruiden zorgen niet alleen voor meer smaak bij het eten. Ze hebben ook een <a href="https://pubmed.ncbi.nlm.nih.gov/30651162/">gunstig effect</a> op de gezondheid. Zo maak je je eten smaakvoller en ben je gezonder bezig. Probeer bijvoorbeeld wat peper over je salade te doen, kerrie op je ei of strooi wat kardemom door je koffie, kaneel door de pap. Makkelijk, lekker en gezond.</p>
<h2 id="–-bereidingstechniek-veranderen">#5 – Bereidingstechniek veranderen</h2>
<p>Meestal worden groenten en aardappels gekookt in een pan met veel water. Daardoor <a href="https://www.ncbi.nlm.nih.gov/pmc/articles/PMC6049644/">verlies</a> je veel micronutriënten in vergelijking met het stomen van de groente. Als je je groenten stoomt in een stoomnetje of een stoomoven, krijg je veel meer vitamines, mineralen en gezonde plantenstoffen binnen. Als je geen stoomoven of stoomnetje hebt beschikken, kook dan met zo min mogelijk water.</p>
<h2 id="–-wat-je-niet-in-huis-hebt-kun-je-ook-niet-eten">#6 – Wat je niet in huis hebt, kun je ook niet eten</h2>
<p>Doe een grote opruiming in huis! Geef alles weg wat niet goed voor je is!</p>
<p>Daarna laat je ongezonde etenswaren liggen in de supermarkt en vul je de groentenlade en je fruitschaal. Je zult merken dat je zo minder gaat snacken. Wat je niet in huis hebt, kun je ook niet eten. Wat er wordt aangeboden bepaalt voor <a href="https://www.ncbi.nlm.nih.gov/pmc/articles/PMC3532982/">een groot deel</a> wat we eten. Je zult merken dat het hele gezin plotseling meer fruit gaat eten als de fruitmand gevuld is in plaats van de snoeppot.</p>
<p><img src="https://www.nederlandslank.nl/hs-fs/hubfs/fruit.jpeg?width=680&amp;height=453&amp;name=fruit.jpeg" alt="fruit"></p>
<h2 id="–-contact-verbetert-je-mentale-gezondheid">#7 – Contact verbetert je mentale gezondheid</h2>
<p>Het is belangrijk voor je mentale gezondheid om voldoende sociale contacten te hebben… Probeer daarom een keer contact te maken terwijl je in de rij staat bij de supermarkt of moet wachten op iets anders. Het is goed voor je mentale <a href="https://journals.plos.org/plosmedicine/article?id=10.1371/journal.pmed.1000316">gezondheid</a> en is ook nog eens gezellig. Mensen die regelmatig sociaal contact zoeken zijn over het algemeen vrolijker, gelukkiger, gezonder én leven langer.</p>
<h2 id="–-begin-de-dag-met-een-kiwi">#8 – Begin de dag met een kiwi</h2>
<p>De meeste mensen zien de kracht van details over het hoofd en denken te moeilijk. Een simpele tip die je gezondheid enorm kan verbeteren is bijvoorbeeld het starten van de dag met een kiwi. Bekijk de <a href="https://www.ahealthylife.nl/de-voedingswaarde-van-kiwi/">voedingswaarde</a> van een kiwi. Een kiwi eten bij het ontbijt is makkelijk en heeft veel voordelen voor de gezondheid. Een kiwi bevat namelijk niet alleen vitamine C, volgens <a href="https://pubmed.ncbi.nlm.nih.gov/21147704/">onderzoekers</a> kan het dagelijks eten van een kiwi je ook van obstipatie afhelpen of deze verminderen.</p>
<p><img src="https://www.nederlandslank.nl/hs-fs/hubfs/kiwi.jpg?width=680&amp;height=425&amp;name=kiwi.jpg" alt="kiwi"></p>
<h2 id="–-eet-eens-noten-en-zaden-in-plaats-van-vlees-of-kaas">#9 – Eet eens noten en zaden in plaats van vlees of kaas</h2>
<p>Meestal belegt men brood met <a href="https://www.nu.nl/eten-en-drinken/6064897/nederlanders-met-hun-hagelslag-muisjes-en-kokosbrood-waarom.html">vlees, kaas</a> of ander hartig beleg. Soms wordt dit afgewisseld met wat zoets zoals: jam, chocopasta of stroop. Die bevatten suiker en zout en daar hebben we niet echt behoefte aan. Om zonder veel moeite extra magnesium, vitamine E en vezels binnen te krijgen en minder suiker en zout, kun je ook regelmatig noten of notenpasta eten. Notenpasta is meestal gemakkelijk te krijgen in de supermarkt. Noten zorgen er ook voor dat je langer verzadigd bent, waardoor je minder gaat snacken, wat er op langere termijn voor zorgt dat je minder kans hebt op <a href="https://pubmed.ncbi.nlm.nih.gov/14574348/">overgewicht</a>. En <a href="https://www.nederlandslank.nl/blog/magnesium-van-het-kruidvat">magnesium</a> is o.a. belangrijk om stress de baas te blijven.</p>
<h2 id="–-ga-mediteren">#10 – Ga mediteren</h2>
<p>Wij zijn vaak niet meer in het nu, we denken veel aan wat er nog moet gebeuren in plaats van in het moment te zijn. Het is zeker niet erg om te denken aan de toekomst, maar het is voor de <a href="https://www.ncbi.nlm.nih.gov/pmc/articles/PMC4895748/">mentale en fysieke gezondheid</a> wel van belang om ook bewust in het nu te zijn. Niet iedereen vindt het fijn om elke dag op een mediatie kussen te zitten. Dat hoeft ook niet. Probeer als je aan het wachten bent, op de wc zit of even niks te doen hebt te mediteren. Benut je tijd dus efficiënter. Mediatie is ook ontspanning. Ontspan je spieren en ben je bewust in het nu en let bewust op je ademhaling.</p>
<p><img src="https://www.nederlandslank.nl/hs-fs/hubfs/Portrait%20of%20a%20casual%20pretty%20woman%20meditating%20on%20the%20floor%20on%20gray%20background-1.jpeg?width=680&amp;height=454&amp;name=Portrait%20of%20a%20casual%20pretty%20woman%20meditating%20on%20the%20floor%20on%20gray%20background-1.jpeg" alt="mediteren"></p>
<p>Dit zijn enkele kleine efficiënte tips, maar er zijn er nog veel meer te bedenken. Je vaste gewoontes bepalen op langere termijn of je gezond oud gaat worden. Daarom is het erg belangrijk om zo veel mogelijk gezonde gewoontes te hebben. Vaste patronen kunnen in de kleinste details doorwerken.</p>
<h2 id="over-goede-voornemens">Over goede voornemens</h2>
<p>Goede voornemens. Elk jaar weer beloven we onszelf van alles. Gezonder gaan eten, meer bewegen, stoppen met roken, op tijd naar bed… Maar helaas lukt het vaak niet om deze goede voornemens vol te houden…</p>
<p>Wil jij weten hoe je daar verandering in kunt brengen? Nederland Slank vertelt je alles over het maken van goede voornemens die wél werken!</p>
<h2 id="waarom-we-goede-voornemens-maken">Waarom we goede voornemens maken</h2>
<h3 id="en-waarom-deze-toch-vaak-mislukken.."><em>(en waarom deze toch vaak mislukken…)</em></h3>
<p>Afvallen en stoppen met roken. Dit zijn elk jaar de twee meest populaire <em>goede</em> voornemens die er worden gemaakt. Er zijn echter maar weinig mensen die het ook daadwerkelijk vol houden. Erg jammer is dat, want een gezond gewicht behalen en stoppen met roken zijn nou juist doelen die erg belangrijk zijn voor je gezondheid in de toekomst.</p>
<p>Uit onderzoek blijkt dat de belangrijkste reden voor het maken van goede voornemens de gezondheid blijkt te zijn. Veel mensen willen graag gezonder eten en leven en hebben er zeker wat voor over, maar voor velen blijkt het vaak toch moeilijk vol te houden.</p>
<p>Maar als we er veel voor over hebben en de gezondheid ook zo belangrijk vinden, waarom lukt het dan niet om goede voornemens vast te houden?</p>
<h2 id="volhouden-van-goede-voornemens">Volhouden van goede voornemens</h2>
<p>Uit onderzoek blijkt dat goede voornemens voor een gezondere leefstijl vaak mislukken omdat men vaak niet snel genoeg voldoende resultaat ziet. Het afvallen kan bijvoorbeeld minder snel gaan als men had gehoopt of men voelt zich niet bepaald fitter door de nieuwe gezonde leefstijl.<br>
Veel mensen raken hierdoor al gauw ontmoedigd, waarna ze weer terugvallen in hun oude ongezonde gewoontes.</p>
<p><img src="https://www.nederlandslank.nl/hs-fs/hubfs/gezondheid-2.jpg?width=680&amp;height=453&amp;name=gezondheid-2.jpg" alt="gezondheid-2"></p>
<h2 id="een-gezonde-leefstijl-betekent-veranderen..">Een gezonde leefstijl betekent veranderen…</h2>
<p>De enige manier om succesvol en blijvend af te vallen en je fit te voelen is door je ongezonde gewoontes te veranderen. Voor altijd! Dat betekent dus niet dat je even snel 4 weken gaat lijnen om daarna weer je oude gewoontes op te pakken. Zo zul je nooit blijvend op gewicht zijn.</p>
<p>Maar al dat tijdelijke lijnen en diëten is ook nog eens slecht voor de gezondheid en heeft een jojo-effect als gevolg. Afvallen en gezonder worden betekent dus verandering voor altijd!</p>
<h2 id="nederland-slank-helpt-bij-het-volhouden-van-jouw-goede-voornemens">Nederland Slank helpt bij het volhouden van jouw goede voornemens!</h2>
<p>Gewoontes veranderen is nooit makkelijk, zelfs als je van nature sterk in je schoenen staat of vastberaden bent. Er kunnen namelijk altijd momenten komen waarbij je de verleiding niet meer kan weerstaan en toch weer ongezond gaat eten…</p>
<p>Nederland Slank heeft daar een oplossing voor. Namelijk een <a href="https://www.nederlandslank.nl/programma-nederland-slank">persoonlijk voedingsplan</a> waarmee je ervoor kunt zorgen dat je niet meer zo gemakkelijk terugvalt in oude gewoontes. Het voedingsplan zorgt er namelijk voor dat je stofwisseling en hormonen in balans komen met als gevolg dat je je mentaal en fysiek sterker en fitter gaat voelen.</p>
<p>Naast het kwijtraken van de overtollige kilo’s werk je dus ook aan een goede gezondheid. En wanneer je lichaam gereguleerd is, zul je veel minder snel toegeven aan zwakke momenten en verleidingen.</p>
<p>Het Nederland Slank programma heeft al vele mensen geholpen bij het behalen en behouden van een gezond gewicht en een gezond lichaam. Veel mensen die jaar in jaar uit weer opnieuw probeerden hun goede voornemens vol te houden, kregen eindelijk een handleiding waarmee het echt is gelukt!</p>
<p><img src="https://www.nederlandslank.nl/hs-fs/hubfs/voedingskeuze.jpg?width=680&amp;height=453&amp;name=voedingskeuze.jpg" alt="voedingskeuze"></p>
<h3 id="wil-jij-ook-graag-hulp-bij-afvallen-en-gezonder-worden">Wil jij ook graag hulp bij afvallen en gezonder worden?</h3>
<p>Maar lukt het je toch steeds niet om het vol te houden? Vraag dan nu een <a href="https://www.nederlandslank.nl/gratis-consult-aanvragen">gratis consult</a> aan en geef jouw goede voornemens geen kans om te mislukken!</p>
<p>Om je alvast een eindje op weg te helpen hebben we een aantal praktische tips op een rijtje gezet. Zo kun je vandaag nog beginnen met het krijgen van een gezonde leefstijl!</p>
<h2 id="tips-om-je-gezonde-goede-voornemens-vol-te-houden">10 tips om je gezonde goede voornemens vol te houden:</h2>
<ol>
<li>
<p>Breng mensen in je omgeving op de hoogte van je goede voornemens.</p>
</li>
<li>
<p>Herinner jezelf telkens aan de voordelen en herhaal je doelen.</p>
</li>
<li>
<p>Zoek het gezelschap op van mensen die dezelfde doelen hebben.</p>
</li>
<li>
<p>Vermijd verleidelijke situaties tot je sterk genoeg in je schoenen staat.</p>
</li>
<li>
<p>Pak je nieuwe gewoontes gewoon weer op als het een keertje mis gaat!</p>
</li>
<li>
<p>Zoek een buddy: samen houd je het makkelijker vol.</p>
</li>
<li>
<p>Blijf consistent en plan je nieuwe gewoontes in.</p>
</li>
<li>
<p>Kijk dagelijks naar wat je nieuwe gewoonte je nu al oplevert, zoals je fit en energiek voelen.</p>
</li>
<li>
<p>Visualiseer je leven met je nieuwe gewoonte. Zie je nieuwe gewoontes dus niet als iets tijdelijks, maar als een nieuwe manier van leven!</p>
</li>
<li>
<p>Focus niet op wat je niet meer mag, maar vooral op wat je wel allemaal mag.</p>
</li>
</ol>
<p><img src="https://www.nederlandslank.nl/hs-fs/hubfs/New%20Year%20New%20Me%20card%20with%20a%20beach%20on%20background.jpeg?width=680&amp;height=555&amp;name=New%20Year%20New%20Me%20card%20with%20a%20beach%20on%20background.jpeg" alt="goede voornemens"></p>
<h2 id="nederland-slank-wenst-je-een-gezond-en-gelukkig-jaar">Nederland Slank wenst je een gezond en gelukkig jaar!</h2>
<h2 id="een-jaar-waarin-we-allemaal-gezond-worden-enof-blijven.">Een jaar waarin we allemaal gezond worden en/of blijven.</h2>
<p>We hopen dat je aan deze tips alvast wat hebt en ook dat je deze wat makkelijker vol kunt houden.</p>
<p>En anders willen we je graag helpen met jouw persoonlijke voedingsplan.</p>

